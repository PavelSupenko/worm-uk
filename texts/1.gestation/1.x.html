<p id="chapter-text">
    <span reader-name="Reader"><span>“Ми не знаємо, скільки часу він провів там. Завислий у повітрі над Атлантичним океаном. 20 травня 1982 року океанський лайнер прямував із Плімута до Бостона, коли один із пасажирів його помітив. Він був оголений, руки по швах, довге волосся розвівалося за вітром, поки він стояв у повітрі, майже за тридцять метрів над м’якими хвилями. Його шкіру й волосся можна описати лише як позолочені. Без ані волосся на тілі, ані одягу, як кажуть, він здавався майже штучним.</span>
    <br>
    <br>
    <span>“Після обговорення між пасажирами та екіпажем лайнер змінив курс, щоб наблизитись. День був сонячний, і пасажири юрбою подались до бортів корабля, щоб краще розгледіти диво. Наче розділяючи їхню цікавість, постать теж наблизилася. Його вираз обличчя не змінювався, але свідки твердили, що він виглядав глибоко засмученим.</span>
    <br>
    <br>
    <span>“‘Мені здалося, що він от-от розплачеться’, — сказала Грейс Лендс. — ‘Але коли я доторкнулася до його пальців, це я заплакала.’</span>
    <br>
    <br>
    <span>“‘Той рейс був для мене останнім. У мене був рак, і я не мала в собі сміливості зустрітись із цим. Навіть не віриться, що я кажу це перед камерою, але я поверталась у Бостон, де народилась, аби покінчити з усім. Після зустрічі з ним, я передумала. Та це вже не мало значення. Я пішла до лікаря — і він сказав, що в мене ніколи не було цієї хвороби.’</span>
    <br>
    <br>
    <span>“‘Мій брат, Ендрю Гоук, був останнім, хто торкнувся його, наскільки я памʼятаю. Він виліз на поруччя, і, ледь не впавши, ухопив золоту постать за руку. Ми вчотирьох мусили тримати його, щоби він не впав. Щось із ним сталося — мовчазне благоговіння. Коли чоловік із золотистою шкірою полетів геть, мій брат не сказав ані слова. Увесь залишок подорожі до Бостона він мовчав. І лише коли ми пришвартувались, і чари розвіялись, брат заговорив із журналістами, мов мала дитина.’</span>
    <br>
    <br>
    <span>“Золотий чоловік з’являвся ще не раз у наступні місяці та роки. Згодом він почав вдягатися. Спочатку це було простирадло, накинуте на одне плече й прикріплене на талії з обох боків, пізніше — звичайний одяг. У 1999 році він вдягнув білий обтислий костюм, який носить і досі. Понад десятиліття ми гадали: звідки в нього все це? З ким він контактував?</span>
    <br>
    <br>
    <span>“Спочатку зрідка, а згодом усе частіше, золотий чоловік почав втручатися у часи криз. Від дрібних дорожньо-транспортних пригод до стихійних лих — він з’являвся й використовував свої здібності, щоби допомогти. Спалах світла, що заморожував воду, зміцнюючи дамбу перед ураганом. Попереджений теракт. Спійманий серійний убивця. Приборканий вулкан. Дива, казали люди.</span>
    <br>
    <br>
    <span>“Його ритм набирав обертів, можливо, тому що він досі відкривав свої здібності, можливо, тому що починав краще розуміти, де потрібен. До середини 90-х він мчав із кризи в кризу, рухаючись швидше за звук. За пʼятнадцять років — жодного відпочинку.</span>
    <br>
    <br>
    <span>“Відомо, що він заговорив лише раз за тридцять років. Після гасіння масштабної пожежі в Олександрівську, він зупинився, щоб оглянути місце дії й переконатися, що жодного вогнища не лишилось. Репортерка звернулась до нього й запитала: ‘Хто ви?’</span>
    <br>
    <br>
    <span>“Шокуючи світ, на відео, яке переглядали незліченну кількість разів, він відповів голосом, який, здавалося, ніколи раніше не озвучував жодного слова. Ледь чутно, він сказав: ‘<span character-name="Scion">Сіон</span>’.”</span>
    <br>
    <br>
    <span>“Так і зʼявилось це імʼя. Іронічно, адже ми взяли слово, що означає ‘нащадок’, і зробили з нього назву першого з багатьох надлюдей — паралюдей — які зʼявилися на Землі.”</span>
    <br>
    <br>
    <span>“Лише через п’ять років після появи <span character-name="Scion">Сіона</span> супергерої вийшли з тіні пліток і чуток та показали себе суспільству. Хоча невдовзі зʼявились і лиходії, саме герої зруйнували ілюзії щодо божественності паралюдей. У 1989 році, намагаючись вгамувати бійку через баскетбольний матч у Мічигані, супергерой, відомий як <span character-name="Vikare">Вікаре</span>, втрутився — лише для того, щоб отримати удар по голові. Невдовзі після цього він помер від мозкового тромбу. Пізніше зʼясувалося, що це був <span character-name="Andrew Hawke">Ендрю Гоук</span>.”</span>
    <br>
    <br>
    <span>"Золота доба паралюдей виявилась короткою. Вони були не богами, якими здавались на перший погляд. Паралюди були, зрештою, лише людьми зі здібностями, а люди, в своїй основі, недосконалі. Державні структури взяли все під жорсткіший контроль, і держа–"</span>
    <br>
    <br>
    <span>Екран телевізора згас, обірвавши документалку на півслові. <span character-name="Danny Hebert">Денні Гібер</span> зітхнув і сів на ліжко, лише щоб за мить піднятись і знову почати ходити кімнатою.</span>
    <br>
    <br>
    <span>Була третя п’ятнадцять ночі, а його дочка <span character-name="Taylor">Тейлор</span> не перебувала у своїй кімнаті.</span>
    <br>
    <br>
    <span><span character-name="Danny Hebert">Денні</span> провів руками по волоссю, яке на маківці порідшало настільки, що лисина вже починала брати гору. Йому подобалося приходити на роботу першим, бачити, як інші з’являються, і знати, що вони бачать — він тут заради них. Зазвичай він лягав рано — десь о десятій, залежно від того, що показували по телевізору. Але сьогодні, трохи після півночі, його розбудив не звук, а радше відчуття — як зачинили задні двері будинку, просто під його спальнею. Перевіривши кімнату <span character-name="Taylor">Тейлор</span>, він знайшов її порожньою.</span>
    <br>
    <br>
    <span>Тож він чекав, поки дочка повернеться. Три години.</span>
    <br>
    <br>
    <span>Безліч разів він визирав у вікно, сподіваючись побачити, як <span character-name="Taylor">Тейлор</span> підходить до будинку.</span>
    <br>
    <br>
    <span>Удвадцяте його охопило бажання звернутись до дружини по допомогу, пораду, підтримку. Але її бік ліжка був порожній — і вже давно. Щодня, здавалося, йому хотілося набрати її номер. Він знав, що це безглуздо — вона не відповість — і якщо він замислювався над цим надто довго, то починав злитися на неї, а це лише погіршувало його самопочуття.</span>
    <br>
    <br>
    <span>Він замислився, хоч і знав відповідь: чому не купив <span character-name="Taylor">Тейлор</span> мобільний телефон? <span character-name="Danny Hebert">Денні</span> не знав, чим вона займалася, що змусило її піти з дому посеред ночі. Вона ж не така. Він міг би сказати собі, що всі батьки так думають про своїх дочок, але водночас — він знав. <span character-name="Taylor">Тейлор</span> не була компанійською. Вона не ходила на вечірки, не пила, навіть на Новий рік майже не цікавилась шампанським, яким вони святкували вдвох.</span>
    <br>
    <br>
    <span>Його не полишали дві тривожні думки, обидві надто правдоподібні. Перша — <span character-name="Taylor">Тейлор</span> могла вийти подихати свіжим повітрям, або навіть на пробіжку. Він знав, що їй не комфортно, особливо у школі, і фізична активність була її способом впоратися з цим. Він міг уявити, як вона робить це в неділю ввечері, з новим навчальним тижнем на горизонті. Йому подобалось, що біг допомагав їй почуватись краще, що вона робила це помірно, розсудливо. Але йому не подобалось, що вона бігала в цьому районі. Бо тут, худенька дівчина підліткового віку — легка мішень. Напад, пограбування або щось гірше — йому навіть важко було сформулювати найгірші варіанти без фізичного відчуття нудоти. Якщо вона вийшла на пробіжку об одинадцятій вечора й досі не повернулася — значить, щось сталося.</span>
    <br>
    <br>
    <span>Він знову визирнув у вікно — на те місце, де світло від ліхтаря мало б висвітлити її постать, якби вона наближалася. Порожньо.</span>
    <br>
    <br>
    <span>Друга можливість була не кращою. Він знав, що над <span character-name="Taylor">Тейлор</span> знущаються. <span character-name="Danny Hebert">Денні</span> дізнався про це в січні, коли його доньку забрали зі школи до лікарні. Не в приймальне відділення, а в психіатричне. Під впливом ліків, які їй дали, щоби заспокоїти, вона зізналася, що є жертвою булінгу — вжила множину, натякаючи, що це не хтось один, а група. Вона більше цього не згадувала — ані про випадок, ані про знущання. Якщо він намагався говорити про це, вона лише замикалась у собі. Тож він вирішив дати їй час, дозволити самій поділитися, коли буде готова. Минуло кілька місяців — і жодного натяку.</span>
    <br>
    <br>
    <span>Та й що він міг зробити? Після тієї історії з лікарнею він пригрозив школі судом, і шкільна рада погодилась покрити рахунок за лікування та пообіцяла, що тепер слідкуватимуть за нею уважніше. Це була порожня обіцянка перевантаженого персоналу, і вона не заспокоювала. Його спроби перевести <span character-name="Taylor">Тейлор</span> до іншої школи були заблоковані через правила щодо максимальної дозволеної відстані між школою і місцем проживання. Єдина доступна школа — <span character-name="Arcadia High">Аркадія</span> — вже й так була переповнена, з понад двома сотнями заявок на вступ.</span>
    <br>
    <br>
    <span>Усе це лише підживлювало думку, що булери могли виманити <span character-name="Taylor">Тейлор</span> із дому, шантажем, погрозами чи порожніми обіцянками. Він знав лише про один інцидент, той, що завершився лікарнею — але й він був огидним. Було багато недомовок, натяків, але нічого конкретного. Він міг уявити, як ці підлі підлітки підбурюють одне одного, вигадуючи нові способи приниження чи знущання. <span character-name="Taylor">Тейлор</span> нічого не сказала вголос, але те, що відбувалося, було настільки жорстоким, наполегливим і загрозливим, що її найкраща подруга <span character-name="Emma">Емма</span>, з якою вони були нерозлийвода багато років, перестала з нею спілкуватись. Це його розривало.</span>
    <br>
    <br>
    <span>Безпорадність. <span character-name="Danny Hebert">Денні</span> був безсилим саме там, де це було найважливіше. Він не міг нічого вдіяти. Його дзвінок у поліцію о другій ночі лише викликав мляве пояснення: без конкретних підстав вони не можуть нічого зробити. Якщо донька не повернеться за дванадцять годин — тоді, мовляв, можна знову звернутися. Усе, що йому залишалося — чекати й молитися, щоби телефон не задзвонив… бо це могла бути поліція чи медик, аби сказати, що сталося з його дочкою.</span>
    <br>
    <br>
    <span>Найменша вібрація в будинку означала, що тепле повітря вирвалось назовні, а кухонні двері зачинились із приглушеним шурхотом. <span character-name="Danny Hebert">Денні</span> відчув одночасно полегшення і страх. Якщо він спуститься вниз і знайде доньку — побачить її пораненою? Чи, можливо, його присутність лише погіршить ситуацію, адже вона буде найбільш вразливою — після приниження від знущань? Вона сказала йому про це — у всьому, крім слів: мовою тіла, відвернутим поглядом, недомовленими реченнями й речами, що залишились несказаними. Не питай, не тисни, не бач. Дім — це втеча, припускав він, і якщо він визнає знущання, зробить їх реальністю тут, удома — вона втратить і цю віддушину. Можливо, це сором — що донька не хоче, аби батько бачив її слабкою. Він дуже сподівався, що справа не в цьому.</span>
    <br>
    <br>
    <span>Тож він знову провів руками по волоссю і сів на край ліжка, лікті на колінах, руки на голові, втупившись у зачинені двері спальні. Прислухався до кожного звуку. Будинок був старим і збудованим не з найкращих матеріалів, тож стіни були тонкі, і конструкція скрипіла при кожній нагоді. Десь унизу заскрипіли двері. Ванна? Не може бути двері до підвалу — їй немає чого там робити. І навряд це була шафа, бо за дві-три хвилини ті ж двері знову відчинились і зачинились.</span>
    <br>
    <br>
    <span>Після того як щось вдарилось об кухонну стільницю, знову настала тиша — лише зрідка рипіли підлоги. За п’ять-десять хвилин після повернення <span character-name="Taylor">Тейлор</span>, з’явився ритмічний скрип сходів. <span character-name="Danny Hebert">Денні</span> подумав покашляти, аби дати знати, що він не спить і готовий, якщо вона постукає, але відмовився від цієї ідеї. Він сам же подумав, що це боягузтво. Наче це покашлювання надасть реальності його страхам.</span>
    <br>
    <br>
    <span>Двері її кімнати зачинились обережно, майже беззвучно. <span character-name="Danny Hebert">Денні</span> рвучко встав, відчинив свої двері, готовий перейти коридор і постукати. Переконатись, що з донькою все гаразд.</span>
    <br>
    <br>
    <span>Його зупинив запах тосту з джемом. Вона приготувала нічну закуску. Це викликало полегшення. Він не міг уявити, що після нападу, знущань чи приниження <span character-name="Taylor">Тейлор</span> повернулась би додому, щоб приготувати собі тост із джемом. Тейлор у безпеці — або хоча б достатньо, щоб її не чіпати.</span>
    <br>
    <br>
    <span>Він видихнув із тремтінням і повернувся до своєї кімнати, сів на ліжко.</span>
    <br>
    <br>
    <span>Полегшення змінилось гнівом. Він злився на <span character-name="Taylor">Тейлор</span> — за те, що змусила його хвилюватись, і навіть не дала знати, що все добре. Він відчував глуху образу на місто — за райони та людей, яким не міг довірити свою доньку. Він ненавидів тих, хто знущався з неї. Але найбільше — злився на себе. <span character-name="Danny Hebert">Денні Гібер</span> був єдиною людиною, яку міг контролювати в усьому цьому, і він нічого не зробив. Не дізнався правди, не зупинив булінг, не захистив свою дитину. Найгірше — думка, що це вже траплялось, а він просто проспав це, замість лежати без сну, як зараз.</span>
    <br>
    <br>
    <span>Він втримав себе від того, щоби не зайти в її кімнату, не накричати, хоч як йому цього хотілося. Де вона була? Що робила? Чи поранена? Хто ці люди, які її переслідують? Але він знав: крик і злість лише зашкодять, можуть назавжди зруйнувати той місток довіри, що ще залишився між ними.</span>
    <br>
    <br>
    <span>Його батько був великим і кремезним, але <span character-name="Danny Hebert">Денні</span> не отримав ці гени. Він був занудою — коли це слово ще тільки входило в моду: худий, незграбний, з поганим зором, у окулярах, із жахливим смаком у вбранні. Але успадкував він інше — відомий батьківський гнів. Він був швидким, яскравим, неконтрольованим. На відміну від батька, <span character-name="Danny Hebert">Денні</span> лише двічі бив когось у гніві — обидва рази ще молодим. Але, як і батько, міг розкричатись так, що інші тремтіли. Він вважав моментом, коли подорослішав, ту мить, коли пообіцяв собі: ніколи не зриватиметься на своїй родині. Не передасть це дитині, як йому передали.</span>
    <br>
    <br>
    <span>Він ніколи не порушував цієї обіцянки з <span character-name="Taylor">Тейлор</span>, і саме це стримувало його зараз — крокувати туди-сюди у своїй кімнаті, червоний від злості, з бажанням вдарити щось. Хоч він і не зривався на неї, <span character-name="Taylor">Тейлор</span> бачила його злим. Одного разу, коли вона була в офісі на роботі, а він розмовляв із помічником мера. Той сказав <span character-name="Danny Hebert">Денні</span>, що проєкти відновлення Доків скасовуються, і замість нових робочих місць будуть звільнення. <span character-name="Taylor">Тейлор</span> мала провести з ним день, і бачила, як він втратив самоконтроль у найгірший спосіб. Чотири роки тому він уперше розізлився на <span character-name="Annette">Аннет</span> — і це була остання розмова між ними. <span character-name="Taylor">Тейлор</span> не була свідком крику, але, певно, чула частину. І це його соромило.</span>
    <br>
    <br>
    <span>Третій і останній раз, коли він розлютився в її присутності, був після госпіталізації <span character-name="Taylor">Тейлор</span> у січні. Він кричав на директора школи — і той заслуговував на це — та на вчителя біології — а от той, мабуть, ні. Все було настільки погано, що медсестра пригрозила викликати поліцію. А <span character-name="Danny Hebert">Денні</span>, не надто заспокоєний, рвонув до палати — і побачив дочку, напівпритомну, з широко розплющеними очима. Він боявся, що причина її мовчання про булінг — страх, що він, у сліпому гніві, щось зробить. І це змушувало його нудити — що, можливо, він сам посприяв тому, що вона закрилася в собі.</span>
    <br>
    <br>
    <span>Йому знадобилось багато часу, щоб заспокоїтись. Допомагало одне й те ж повторення: <span character-name="Taylor">Тейлор</span> в безпеці. Вона вдома. Все добре. І коли гнів минув, лишилась втома. Він ліг у ліжко з лівого боку, залишаючи правий — порожнім, із звички, яку ще не подолав, і натягнув на себе ковдру.</span>
    <br>
    <br>
    <span>Завтра він поговорить із донькою. Отримає хоч якусь відповідь.</span>
    <br>
    <br>
    <span>Йому снилось море.</span>
</span>
</p>
